#	„Свидетели на времето“

	Знакови фигури ще разказват какво е ставало в нашата страна през последните 15 години. Всеки от тях има своята истина. Ще се срещнете с изповедите на шпиони, курви, мутри, политици и банкери. На хора, които по един или друг начин определиха вашата съдба.


	Тази история ни разказа нашият приятел Жоро. Никога не сме го питали как е попаднал в структурите. Той сам реши да ни разкаже историята си, както и ще добави и редица други. Свърза ни неговата интелигентност и нашия интерес към един свят, който изглежда скрит за хората.
	А всъщност е някакъв вид социален бунт. Опит на младите, знаещи и можещи хора да се докопат до парите на „белите якички“.
	Балзак казва, че зад всеки милион стои едно престъпление. Сигурно е знаел какво говори. От времето на неговите романи досега вечността е отброила 0,5 секунди. Нищо не се е променило.
	Богатите стават все по-богати, бедните все по-бедни. Шансът на смелите не се различава от този на Робин Худ. Те трябва да се намесят силово в политиката на оядените чиновници, за да вземат част от това, което им се полага.
	По някаква случайност имахме късмета да се срещнем от основните участници в тези събития. И ви ги представяме.
@	Владо Даверов — редактор на поредицата
@	Огнян Младенов — издател