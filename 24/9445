	С помощта на съвършенството на електронния мозък един учен космонавт решава да извърши трансплантация не само на мозъка си, но и на цялата си интелектуална чувствителност и специфичност. Ситуацията в космическия кораб „Галатея“ е такава, че космонавтът избира пред смъртта възможността да се „пресели“, макар и след много години, в тялото на един първобитен човек от планетата, на която е кацнала „Галатея“. Мотивите са продиктувани изключително от поставената задача, която има господствуваща роля дори над волята.