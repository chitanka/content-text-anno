	Какво можеш да направиш, когато някой анонимен меценат редовно ти осигурява солидна месечна издръжка?
	А ако разбереш, че за това е трябвало да платиш твърде горчива цена — част от паметта си?
	Тогава нещата стават различни. Особено след като откриеш, че притежаваш невероятната способност да влизаш в телепатична връзка с паметта на всеки компютър. И че си бил участник в екипа за нечисти операции на една всемогъща фирма.
	Но за да търсиш своето минало, трябва да се изправиш срещу бившите си колеги — хора, които могат да те смажат с парапсихологичните си способности.
	И все пак героят на Зелазни и Саберхаген няма друг избор, освен да влезе в борба с дебнещата отвсякъде смърт.
