	Късите форми в литературата са с най-голяма сложност и могат да бъдат сравнени с майсторството на снайпериста. Или си улучил мишената или куршумът е отишъл напусто. С трудното изкуство на афоризмите писателят Иван Ханджиев се занимава от дълги години и ето, че читателите имат удоволствието да държат в ръце неговата първа книга „Публична тайна“.
	Авторът със завидно умение е успял да концентрира в своите стегнати изречения хумор, наблюдателност и мъдрост. Книгата „Публична тайна“ разбулва тайните на човешките взаимоотношения, които понякога стигат до абсурд, а това предизвиква смях до сълзи. Иван Ханджиев е наблюдателен хуморист, който намира смешното във всички области на живота. Неговите афоризми са насочени срещу властолюбието, лицемерието и глупостта.
	Книгата „Публична тайна“ е успех за автора и ще донесе удоволствие на любителите на остроумието и смеха.

@	Румен Денев