	Разглеждам подробно един успешен проект с отворен код — fetchmail, който беше преднамерено стартиран като проверка на някои удивителни теории в софтуерното инженерство, подсказани от историята на Линукс.
	Обсъждам тези теории в светлината на два различни стила на разработка — „катедралният“ модел, използван широко в комерсиалния свят, противопоставен на „базарния“ модел от Линукс света. Посочвам, че тези модели произлизат от противоположни основни положения относно естеството на задачата по отстраняване грешките в софтуера. След това давам аргумент, подкрепен от Линукс опита, че „Когато има достатъчно очи, всички грешки изплуват на повърхността“, предлагам продуктивни аналогии с други самокоригиращи се системи от самостойни агенти, и завършвам с малко изследване на следствията от това прозрение за бъдещето на софтуера.
