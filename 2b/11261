	Когато Дани — млада жена израснала по лондонските улици, без да си спомня своето истинко семейство, е изгонена от бандата си, защото е помогнала на красивия женкар Джереми Малори да открадне бижута, изгубени от негов приятел при игра на карти, тя настоява Джереми да я назначи на работа. Тя е решена да заживее почтен живот, за да постигне мечтата си и един ден да се омъжи и да създаде семейство. Заинтригуван от красотата и смелостта на Дани, Джереми я наема като камериерка, въпреки че всъщност я иска за любовница.
	С помощта на Джереми и неговата братовчедка Реджина, Дани се превръща в истинска дама. Независимо от силните и непознати за нея чувства, които Джереми разгаря в душата й, тя отказва да бъде нещо повече от негова помощница, защото знае, че той не харесва брака. Променена, подобно на Пепеляшка, тя се представя за новата любима на Джереми, за да му помогне да избегне назряващ скандал. Обаче някои високопоставени особи започват да твърдят, че Дани им изглежда особено позната. Всички се питат коя всъщност е Дани и това поставя под риск не само шанса й да завладее сърцето на Джереми, но и собствения й живот.