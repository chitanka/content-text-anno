	Уеб Лондон, закален в битки ветеран от елитния Отряд за борба с тероризма, не може да си обясни поради какъв каприз на съдбата е останал жив след провалена акция срещу наркотрафиканти, в която загива целият му екип. Разкъсван от чувство за вина, той се опитва да събере парчетата от разбития си живот с помощта на д-р Клеър Даниълс, която го връща в миналото му, за да разкрие зловеща тайна. В търсене на истината той трябва да премине през вашингтонското гето, кабинетите на ФБР и богатите ферми на Вирджиния, за да разплете една зловеща мрежа от предателство, коварство и алчност.
	Експлозивен психологически трилър, невероятно напрежение, смайваща развръзка.
	Дейвид Балдачи във върхова форма!
