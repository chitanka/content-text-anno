	ЖАН-КЛОД ДЮНИАК е едно от големите открития на френския съставител на антологии и критик в областта на научната фантастика Ален Доремийо. Също информатик по професия, като Ришар Канал, който между другото е и най-добрият му приятел, двамата живеят и работят в Тулуза/, той работи в европейския  център  за ядрени изследвания,  тясно  специализиран в областта на паралелните лазерни вектори. Като автор се налага изключително бързо с блестящите си „нестандартни“ разкази и новели, трудно определими като жанр, но съвсем различни по насоченост от тези на Еманюел Жуан: „Плувци от пясък“ — Голямата Награда за Френска фантастика в категория новела за 1984 г.; „Градината на Медичите“ /разказът е преведен на български език в списание „Омега“/; „Под мъртвото око на камерата“, „Сърцето на перлата“ — повечето от които са събрани в сборника „Автопортрет“.
	Жан-Клод Дюниак е автор и на няколко романа: „Игра на пясъчни кучета“, „Булевардът на мъртвите звезди“, „Крадци на тишина“ /в три тома/ и др. Той е един от най-превежданите френски автори фантасти в чужбина: Англия, Германия, Италия,  Испания, Португалия, Хърватско, Русия, Чехословакия, Румъния, Литва, а също и в САЩ. Преподавател е в Тулузкия университет.

	Любомир Найденов