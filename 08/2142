	Откакто съществува, човечеството си е задавало въпросите: Кой е човекът, откъде идва и накъде отива? Разполага ли той с възможност за избор или животът му се определя от сили и обстоятелства, стоящи извън обсега на свободната му воля? Има ли живот след смъртта и какво представлява отвъдният свят? Носи ли всеки отделен индивид някаква отговорност за делата си и кой определя мярката за оценка на постъпките му? Кой е Съзидателят, Разрушителят и Крепителят на цялото Мироздание и какво е неговото Битие? Векове и хилядолетия отговорите на тези въпроси са били съкровена тайна и са се предавали само от Учител на ученик, след дълъг период на изпитания. Сега пред нас са Посланията на един Световен Учител, които дават отговор както на всички тези, така и на множество други въпроси, които всеки събуден за търсенето на Истината си е задавал или все някога ще си зададе, по време на някое от поредните си пребивавания на Земята. Да се възползваме и да възблагодарим!