	Публикуваният по-долу памфлет на световноизвестния полски писател Станислав Лем ни запознава с още едно произведение на разработвания напоследък от него нов научнофантастичен жанр — рецензията на несъществуваща книга. В случая се „рецензира“ книгата на измисления автор Е. Уейнрайт, носеща заглавието „Предприятие Бит“. Замисълът на Станислав Лем както винаги е нещо необичайно: с ярки и сочни щрихи той рисува яркото платно на живота в съвременна Америка. Корупцията, битката на монополите за свръхпечалби, свеждането на човешката личност до нивото на най-прост механизъм и бездушен потребител, който е невъзможно дори за миг да се скрие от всевиждащото око на ЦРУ, както и много страни от бита на хората отвъд океана, взимат в разказа гротескни форми.
	„Предприятие Бит“ е един от най-удачните опити на С. Лем да защити създадения от него нов научнофантастичен жанр.
