	Неотдавна у нас нашумя филмът „Среднощен експрес“ на режисьора Алън Паркър — кинотворба със силата на документ, заклеймяваща потъпкването на човешките права в Турция. Първоизточникът — романът „Среднощен експрес“, е разтърсваща изповед на един млад американец, нарушил законите и прекарал пет години в турските затвори. Пет години унижения, бруталност, мъчения, отсъствие на каквото и да било правосъдие — това е съдбата на Били Хейс. Литературната обработка на романа е на известния журналист и писател Уилям Хофър. Автентичният разказ завладява със страстното отрицание на узаконеното насилие и на средновековните порядки в една съвременна държава.