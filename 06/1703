	Повече от два века вещерите управляват империята Сарамир. Винаги в сянка, в плен на зверските си инстинкти и полуразложените си тела, те са предани единствено на вълшебните си Маски и укрития храм Адерач. Двеста години наред издирват и унищожават бебета с необикновени способности, които обявяват за Различни.
	И пазят тайната си.
	Народът на Сарамир се страхува от тях и ги почита. Всяка жена се моли да не роди Различно дете.
	Промяната настъпва, когато Кръвната Императрица на Сарамир признава, че единствената й дъщеря и наследница на трона е Различна.
	Само за една нощ младата благородничка Кайку ту Макаима губи всичко: дома, семейството си и… живота си. Върната от полята на смъртта от странна жена на име Асара, Кайку открива, че нещо с нея не е наред. Преди да разбере какво, огнен демон излиза от тялото й и изпепелява Асара. Останала съвсем сама и напълно отчаяна, Кайку тръгва да търси помощ от братовчедка си в столицата.