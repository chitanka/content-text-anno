	На цената на всичко младата и красива Беки Шарп решава да стане част от висшите кръгове на английското общество. Надарена с много хитрост и чар, използвайки всеки мъж, изпречил се на пътя й, младата жена успява да се домогне до така желаните власт и пари. Но на каква цена? Дали всички лъжи и измами, на които подлага хората, цялата хитрост и амбиция си струват за да се превърне в част от фалшивия блясък на богатите и преуспелите?
	С пищната картина на светския живот на английската аристокрация, Уилям Текери разкрива пред нас истинския „панаир на суетата“. Свят, в който любовта е по сметка, а щедростта от егоистични подбуди. Един „роман без герой“, където дори и най-симпатичният персонаж си има своите недостатъци, а най-лошият — своите добри черти.
	С тънко чувство за хумор, голяма доза сарказъм и ирония авторът разкрива пред нас преструвките, фалшивите идеали и пресметливостта на тогавашното общество. Но именно това прави творба валидна и в наши дни…
	„Щастливи ли сме в този свят? Колко от нас са постигнали желанията си? И ако да, намерили ли са покой?“
