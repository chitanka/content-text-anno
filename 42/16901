	През 1991 г. Бентли Литъл получи наградата „Брам Стокър“ за най-добър първи роман с „Разкритието“ и оттогава насам творчеството му е в непрекъснат възход. Следващите му книги са — „Пощаджията“, „Доминион“, „Пренебрегнатите“ и „Магазинът“, чиято теза, че големите вериги магазини представляват невидими агенти, които лансират модерния живот би звучала направо глуповата, ако не беше, първо, толкова вярна и, второ, разработена в типичния за Литъл злокобен стил.
	Злокобен е подходящ епитет за цялото творчество на Литъл — откривам влиянието на Рамзи Кампбел и останалите сюрреалисти в повечето му разкази, някаква мечтателност, подплатена с чувството за дебнеща заплаха.
	„Театърът“ беше един от първите разкази, които откупих за този сборник и скоро ще разберете защо.
