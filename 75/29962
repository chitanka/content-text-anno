	Достойната конкуренция на Хенинг Манкел

	Инспектор Винтер и екипът му се занимават с най-тежките убийства. На тях тийнейджър — разносвач на вестници, сигнализира, че от апартамент вече няколко дни непрекъснато се чува една и съща музика и се носи ужасна миризма. По особено жесток начин са убити мъж и жена. Убиецът е оставил съобщения на телефонния им секретар, надпис на стената, с които предизвиква лично инспектора, и сякаш иска да получи нещо, което Винтер притежава. Междувременно изчезва приятелката на инспектора. Простият случай става все по-заплетен и държи читателя в напрежение чак до последната страница.