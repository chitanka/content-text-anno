	Лайза Клейпас е изключително популярна писателка и най-силната конкурентка на Сандра Браун в романтичната проза. Авторка е на двадесет и един романа, носителка е на наградата RITA за най-добър любовен роман, книгите й редовно окупират върховете на класациите на авторитетния „Ню Йорк Таймс“ и са бестселъри в цял свят.

	Отдайте се на неустоимото изкушение…
	Отпуснете юздите на чувствата…
	Потопете се в удоволствието…

	Какво може да накара Ела Варнър — овладяна и отговорна млада жена — да нахлуе в лъскавата бизнес крепост на милиардерите Травис с бяс в очите и с бебе на рамо?
„Мис Независимост“ — както се подписва Ела под собствената си колонка в най-големия Хюстънски вестник — съветва десетки жени как да се справят с обърканите си чувства, но този път май самата тя има нужда от съвет. И Джак Травис е готов да й го даде — заедно с няколко неочаквани урока за това какво може, и какво не може да се каже в очите на човек, който в този град е нещо като император.
	Кланът Травис — най-богатата фамилия в Тексас — крие много изненади. Ела също има няколко скрити коза и е готова да ги изиграе по най-добрия начин. Но когато тези два остри камъка — Ела и Джак — се сблъскват, прехвърчат искри и обстановката се нажежава: времето за приказки е изтекло, иде ред на битката. Сблъсък, който ще разкрие непризнати грехове, ще разпали чувствата и ще промени съдбите им завинаги.