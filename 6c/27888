	Предлагаме на читателите научнофантастичния памфлет на известния английски писател Артър Кларк. В него е предадено остро неговото тревожно чувство, предизвикано от безсмислената технизация в съвременния западен свят, от пренасищането на неговия бит и битие с информация, от нарастването на духовната отчужденост и т.н.
	Заплашва ли развитието на науката благоденствието на човека? Както е известно, за първи път към тази тема се насочи Карел Чапек в пиесата си „Рур“. Сега в страните на капитала противопоставянето между човека и машината съвсем не е вече литературен проблем. Там, където човекът е сведен до нивото на автомат, дори мъртвата неодушевена техника се превръща в нещо антихуманно. Именно на този проблем е посветен и памфлетът „Телефонът иззвъня…“