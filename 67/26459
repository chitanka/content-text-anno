	Професора е 11-годишно момче, което благодарение на уникалната си дарба да научава лесно всякакви езици, дори и езика на животните, става сътрудник на Специалния отдел за предотвратяване и преодоляване на кризи. „Голямото БУМ!“ е разказ за едно от приключенията му, в което Професора спасява света. Ако не вярвате, че това е възможно, прочетете „Голямото БУМ!“ Ако не вярвате, че малка атомна бомба, потопена на дъното на Черно море, може да унищожи живота на земята, погледнете пак там. Ако не вярвате, че единствените, които могат да се справят с терористите, са момче с коефициент на интелигентност над 200 и стадо делфини, знаете къде да потърсите информация.
	Професора — новият супергерой! А е само на единайсет…
