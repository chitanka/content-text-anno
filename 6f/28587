	Полският писател Станислав Лем е известен със своите романи и разкази, с повестите си и приказките за роботи, телевизионните си сценарии, научните и научно-популярните си книги. Сега пред нас е неговата изява в още един съвсем рядко срещан жанр. Лем пише рецензии за несъществуващи книги и при това често от името на несъществуващи учени или писатели.
	Безсмислено е да търсите в библиотеките книгата на Куно Млате „Одисей от Итака“. Но затова пък по-долу можете да научите с помощта на Лем какво представлява тази книга.
